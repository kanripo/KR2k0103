# -*- mode: mandoku-view; -*-
#+TITLE: 關中勝蹟圖志
#+DATE: 2015-08-24 22:45:38.641585
#+PROPERTY: ID KR2k0103
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0103_WYG_027-1a>¶
欽定四庫全書¶
　關中勝蹟圖志巻二十七¶
　　　　　　　　　　　陜西廵撫(臣/)畢沅撰¶
　　地理¶
邠州釋名元和郡縣志豳公劉所居之地後魏置豳州¶
開元中以豳與幽字相涉改為邠字沿革一統志治在¶
省城西北三百二十里禹貢雍州之域漢置漆縣屬右¶
扶風後漢因之興平元年以縣置新平郡晉因之後魏¶
<pb:KR2k0103_WYG_027-1b>¶
改置白土縣仍為新平郡治西魏置豳州隋開皇三年¶
郡廢四年改縣曰新平大業二年州廢縣屬北地郡義¶
寧二年復置新平郡唐武徳元年復曰豳州開元十三¶
年改豳曰邠天寳元年曰新平郡乾元元年復曰邠州¶
屬關内道置邠寧節度使(唐書方鎮表光啓元/年賜號静難軍節度)五代¶
因之宋亦曰邠州新平郡靜難軍節度屬永興路金屬¶
慶原路元曰邠州屬陜西行省眀省新平縣入州屬西¶
安府¶
<pb:KR2k0103_WYG_027-2a>¶
本朝雍正三年直𨽻陕西布政使司領縣三曰三水淳¶
　化長武州城一統志元末築周九里有竒門四城南¶
　又有山城與州城相連周五里¶
　三水縣釋名通志後魏縣名漢有三水縣屬安定郡後¶
　魏重置於今邠州界沿漢舊名也元和郡縣志云以縣¶
　有羅川谷三泉並流故以為號沿革一統志治在州東¶
　北六十五里古豳國周為郇國漢置郇邑縣屬右扶風¶
　後漢因之晉曰邠邑屬新平郡後廢後魏改置三水縣¶
<pb:KR2k0103_WYG_027-2b>¶
　仍屬新平郡西魏置恒州尋廢隋屬北地郡義寜二年¶
　屬新平郡唐屬邠州五代宋金因之元至元七年併入¶
　淳化縣眀成化十四年復置仍屬邠州¶
本朝因之　縣城通志西北枕山東南臨溪明初築周¶
　五里有竒門四¶
　淳化縣釋名通志宋太宗改元淳化立縣之始因以為¶
　名沿革一統志治在州東少南一百四十里漢置雲陽¶
　縣屬左馮翊後漢因之晉廢後魏以後為雲陽縣地(謹/按)¶
<pb:KR2k0103_WYG_027-3a>¶
　(後魏太武別置雲/陽縣在嵳峩山前)宋淳化四年始分置淳化縣宣和元¶
　年改屬邠州金元明不改¶
本朝因之　縣城通志宋建明嘉靖中增築周四里有¶
　竒門三¶
　長武縣釋名縣志明萬厯中置長武縣取縣西長武故¶
　城為名(謹按魏書地形志隂槃縣有長/武城縣志在今縣西北三十里)沿革一統志治¶
　在州西北八十里漢北地郡鶉觚縣地後魏置東隂槃¶
　縣屬趙平郡西魏改曰宜祿後周省入鶉觚隋為新平¶
<pb:KR2k0103_WYG_027-3b>¶
　縣地唐貞觀二年復置宜禄縣屬豳州五代宋金因之¶
　元廢入邠州明萬厯十一年始至長武縣屬邠州¶
本朝因之　縣城通志本唐宜祿縣城明萬厯中增築¶
　周三里門五¶
　　　名山¶
　邠州紫㣲山在州城内西南隅連跨外郭通志上有宋¶
　金時屯兵故砦雍大記山有后稷砦相傳内有宅宋楊¶
　延昭所居¶
<pb:KR2k0103_WYG_027-4a>¶
豳山在邠州治南城垣所依方輿勝覽巖壑嶔﨑委曲¶
百折瀑布飛濺一名安定巖雍大記州依以為城陡峻¶
險固易守難攻州志一名鳳凰山俗以為周初鳯凰所¶
棲地左列夀山前依澗水亦謂之邠巖又夀山在城東¶
南山髙而頂平上有民居及茂林修竹之勝又五龍泉¶
在豳山之麓或以為即詩所云瞻彼溥原者元和郡縣¶
志云五龍原在新平縣南三里原側有五泉水因名(謹/按)¶
(新平故城即今治又按州東北三十里/又有豳谷雍大記云即公劉立國處)¶
<pb:KR2k0103_WYG_027-4b>¶
明坦山在邠州西十里州志其麓有水簾洞深不可測¶
唐貞觀中鑿山為連珠小竅形肖飛閣每嵗元宵民率¶
張燈於此以祈年¶
陳陽原在邠州西南元和郡縣志後魏於陳陽原上置¶
白土縣(謹按白土故/城在州西南)太平寰宇記白土水流徑白土原¶
東陳陽原西(謹按此則陳陽原/西又有白土原也)¶
賀家谷在邠州西南州志為唐賀桂故宅¶
夏侯坡在邠州東五里又蒲津谷在州東七里州志相¶
<pb:KR2k0103_WYG_027-5a>¶
傳宋潘邠老讀書處流泉如帶石洞尚存(巳上/邠州)¶
豳山在三水縣治南縣城踞其上通志一名翠屏山一¶
名掛榜山大雅所謂南岡者也又豳原在縣西十里括¶
地志史記云武王登豳之阜以望商邑盖登此也¶
白虎峪在三水縣西北十五里縣志茂草四圍長峪七¶
折唐鄭谷詩所云峪平白虎藏巖洞是也¶
馬嶺山在三水縣西北六十里太平寰宇記俗名箭嶺¶
抵慶州界馬嶺水所出¶
<pb:KR2k0103_WYG_027-5b>¶
甘峪在三水縣南十里縣志路出長安為孔道南上五¶
坂通古公原¶
佛面坡在三水縣東南名山記黒石巖在縣東南五十里¶
石門山西其巖色黝緇似漆壁立萬仭(謹按黒石巖/當即佛面坡)¶
肖墖山在三水縣東七里通志形似浮圖窰峪義峪麻峪¶
皆在其下縣志峻聳干雲亦石闕之支也其相近有白¶
洞桃樹數百株春月紺紅如錦¶
石嘴山在三水縣東十五里縣志三面壁立惟一徑可¶
<pb:KR2k0103_WYG_027-6a>¶
通亦名馬闕¶
堡嶺在三水縣東三十里縣志即漢之左谷嶺一支旁¶
出俗名龍嘴古柏成行絶頂有天池泉亦名龍泉兩崖¶
石壁數仭泉自嶺直下昔元人避兵據堡汲飲不絶者¶
賴此¶
中嶺在三水縣東三十里堡嶺之右通志中一作仲峭¶
壁三百尺下臨汃水髙下穴數十可容數百人相傳為¶
漢盧芳所鑿縣志巖數丈可避風雨又桑村洞在其左¶
<pb:KR2k0103_WYG_027-6b>¶
相傳元御史僧格實哩所穿門依碧流崖懸翠靄今為¶
覽勝之地¶
石門山在三水縣東六十里史記秦獻公二十一年與¶
晉戰於石門王褒雲陽宫記東北有石門山岡巒糾紛¶
干霄秀出有石巖容數百人水經注五丈渠水出雲陽¶
縣石門山(謹按雲陽縣/今屬淳化)縣志石門山漢名石闕其北為¶
戴家山林木隂翳千巖環珙又其南為横天嶺峻矗切¶
雲(又見淳/化耀州)¶
<pb:KR2k0103_WYG_027-7a>¶
觀音崖在三水縣東北二十五里通志藤蘿垂隂漣漪遶¶
徑中有靈湫深不可測旱禱輒應謂之觀音湫又崖之¶
右有趙家洞一名琅天洞深邃寛平内有石屋又流石¶
洞在趙家洞右谷中環遶如城而外復有兩巖對峙如門¶
兩女砦山在三水縣東北七十里縣志山勢髙聳南望¶
平衍其麓有兩塜相傳為秦扶蘇二女𦵏處(己上/三水)¶
嵯峨山在淳化縣東南五十里通志古名荆山漢書地¶
理志雲陽縣有荆山(謹按雲陽故/城在縣西北)元和郡縣志一名嶻¶
<pb:KR2k0103_WYG_027-7b>¶
嶭山東西二十五里南北二十里山上有雲必雨常以¶
為候縣志五峯秀立土人亦呼為北五臺東南三原西¶
南涇陽接界(又見三原/涇陽二縣)¶
夀峯山在淳化縣北二里一統志俗呼為三楞山或謂¶
即甘泉賦所云椽巒也¶
石門山在淳化縣北六十里亦稱石門關與耀州三水¶
接界元和郡縣志峯巖相對望之如門¶
甘泉山在淳化縣西北五十里戰國策范雎説秦昭王¶
<pb:KR2k0103_WYG_027-8a>¶
曰王國北有甘泉谷口之固史記封禪書黄帝接萬靈¶
明廷明廷甘泉也班固西都賦其隂則冠以九&KR0580;陪以甘¶
泉注甘泉山名漢置宫於上以祈祀括地志甘泉山一¶
名石鼓原俗名磨石嶺在雲陽縣西九十里元和郡縣¶
志甘泉山周圍六十里通志嶺髙出他山距長安甚逺¶
而能望見長安城堞有通天臺雲雨皆在臺下山中宫¶
殿臺觀與建章相比¶
仲山在淳化縣南三十里又冶谷在縣東南四十里嵯¶
<pb:KR2k0103_WYG_027-8b>¶
峨仲山之間¶
車箱坂在淳化縣東北二十五里通志亦名車盤嶺元¶
和郡縣志在雲陽縣西北三十八里縈紆曲折單軌纔¶
通上坂則平原宏敞樓觀相屬即趨甘泉宫道也¶
大唐山在淳化縣東北四十里通志唐時取茶於此與¶
耀州接界(己上/淳化)¶
淺水原在長武縣治西通志即鶉觚原又名集賢岡魏¶
書地形志鶉觚縣有鶉觚原(謹按鶉觚故/城在縣南)元和郡縣志¶
<pb:KR2k0103_WYG_027-9a>¶
淺水原即今宜禄縣理所(謹按宜禄故/城即今治)唐書地理志宜¶
禄縣有淺水原縣志縣治北有集賢岡上有唐英公祠¶
迴谿巨壑盤旋險峻或稱四鰲山又謂之五鳳巢即淺¶
水原矣又縣北五里有淺水墩葢亦以原而名¶
黄萯原在長武縣北通志黄萯草名也原接平涼府涇州界¶
盤谷在長武縣西三十里通志三峯鼎峙二水交流邑¶
中之勝槩¶
龍纒峯在長武縣西南十五里縣志亦謂之蟹峰在前¶
<pb:KR2k0103_WYG_027-9b>¶
川河中峯髙百餘丈頂僅二畆餘其形如蟹水流環遶¶
故亦謂之龍纒峯¶
畫閣山在長武縣南三十里通志山有畫閣寺為誌公¶
説法處旁有温泉冬月不凍(己上/長武)¶
　　大川¶
邠州涇水在州北二里自長武縣流入又東南入淳化¶
界元和郡縣志西北自宜祿界流入(謹按唐宜禄/縣今屬長武)金史¶
地理志新平有涇水¶
<pb:KR2k0103_WYG_027-10a>¶
黑水河在邠州西四十里與長武接界其流入涇通志¶
即汭水汭一作芮一名宜禄川一名達溪川詩大雅芮¶
鞠之即漢書地理志芮水出汧縣西北東入涇(謹按汧/縣今屬)¶
(隴/州)州志汭水在邠州又東逕宜祿縣俗謂之宜祿川州¶
冊達溪川源出隴之五馬山逕靈臺縣為西川至邠州¶
入涇邠志云梁山黒水即此¶
水簾河在邠州西十里通志即漆水詩大雅民之初生¶
自土沮漆史記周本紀太王去邠渡漆沮踰梁山至岐¶
<pb:KR2k0103_WYG_027-10b>¶
下元和郡縣志漆水在新平縣西九里北流注於涇今¶
麟遊縣亦有漆水與此異太平寰宇記按水經注云漆¶
水自宜祿界來又東過漆縣北(謹按今本水/經注無此文)以此騐之¶
即邠州所理是也今縣西九里有白土川東北流逕白¶
土川東北流逕白土原東陳陽原西或云即漢之漆水¶
但古今異名耳¶
　(臣/)謹按禹貢漆沮既從綿詩自土沮漆此漆水入涇¶
　樂史以邠州白土川當之考其地理頗合然以為漢¶
<pb:KR2k0103_WYG_027-11a>¶
　地理志之漆則其水入渭與此不同辨見鳳翔府大¶
　川巻中¶
洪龍河在邠州城西通志源出州南孫村北流入涇或¶
以為即詩之過澗¶
南河在邠州城東通志源出州南張家堡北流入涇或¶
以為即詩之皇澗(謹按皇過二澗或又有以三水之/支唐梁渠二川當之與此不符)¶
三水河在邠州東北三十里通志即汃水西南流入涇¶
公主川在邠州東南唐姜慶尚新平公主賜第於此¶
<pb:KR2k0103_WYG_027-11b>¶
西湖在邠州西北隅通志有范文正公眉夀堂故址¶
石龍渦在邠州西北十里都穆石龍渦記山中斗峻人¶
鮮能至間有至者言渦乃一大坎中刻石為龍形然不¶
知埋自何時延祐碑謂禱雨以器取水迎至城隍祠雷¶
即隱隱起座隅久之大雨霶霈(已上/邠州)¶
勅修川在三水縣東北三十里通志一名羅川金史地¶
理志三水縣有羅川水¶
支唐川在三水縣北二十里通志一名陵水自慶陽府¶
<pb:KR2k0103_WYG_027-12a>¶
正定縣流入詩大雅夾其皇澗水經注云大陵水小陵¶
水出廵和南殊川西南逕寧陽城陵水即皇澗也縣志¶
在溥原之後澗大故稱皇俗謂之支唐川¶
梁渠川在三水縣西北十八里通志即過澗一名炭泉¶
詩大雅遡其過澗正義皇澗縱在兩旁夾之過澗横故¶
在北嚮之縣志炭泉澗起於溥原自北而西南過其境¶
謂之過澗¶
汃水在三水縣南門外通志汃普八切即師水一名三¶
<pb:KR2k0103_WYG_027-12b>¶
水河俗名縣河源出石門山流合玉泉白馬泉稍泉故¶
以名縣州志源出宜君縣競窩山西南流逕縣西南合¶
於涇縣志見許氏説文亦名師水取地水師之義也¶
温涼河在三水縣西三里縣志源出寳峰峪温泉冬温¶
夏涼味亦清甘南流入汃水錢谷愚煖泉記三水縣有¶
煖泉亢旱不竭沍寒不冰故名¶
清水在三水縣東六十里源出石門山東南流入耀州¶
界水經注五丈渠出雲陽縣石門山謂之清水東南流¶
<pb:KR2k0103_WYG_027-13a>¶
逕萯嶺山西又南入祋祤縣¶
萬夀湫在三水縣東北二十餘里唐書地理志三水縣¶
北有萬夀湫大歴八年因風雷而成¶
金沙泉在三水縣北二十里半川村通志一名金泉在¶
縣北溥原之下昔有人飲此水見金色燦爛故名即唐¶
鄭谷詩所云地湧金泉過石門也(巳上/三水)¶
涇水在淳化縣西南自邠州流入又東南逕醴泉入涇¶
陽界隋書地理志雲陽縣有涇水元和郡縣志在雲陽¶
<pb:KR2k0103_WYG_027-13b>¶
縣西南二十五里太平寰宇記水經注云涇水東流歴¶
峽謂之涇峽¶
七里川在淳化縣北三十五里通志源出石門山自三¶
水縣西南流為七里川又逕三里原為姜嫄河合小峽¶
溝水南入於涇其小峽溝水在縣北二十五里又五龍¶
水在縣西俱南流合七里川入涇隋書地理志有五龍¶
水太平寰宇記五龍水雲陽宫西南¶
冶谷水在淳化縣東又東南入涇陽界長安志雲陽縣¶
<pb:KR2k0103_WYG_027-14a>¶
治冶水自西北淳化縣界來縣志冶谷水在縣東門外¶
即縣河一名淳化河源出蝎子掌山逕縣東合甘泉水¶
馬跑泉又東南流逕縣南合葫蘆河流逕涇陽縣至三¶
原縣與清谷水合流入冶谷水¶
甘泉水在淳化縣北四十里隋書地理志雲陽縣有甘¶
水十道志甘泉水出石鼓西原縣志其味甘美異於他¶
水¶
馬砲泉水在淳化縣東北四十里通志逕太山廟下流¶
<pb:KR2k0103_WYG_027-14b>¶
入冶谷河相傳唐太宗獵此馬跑地出泉故名¶
金泉在淳化縣東南太平寰宇記雲陽宫記云入冶谷¶
二十里有一槐樹樹北有泉名曰金泉泉出數穴清澈¶
見底按雍州記云有人飲此泉水見有金色從山上照¶
水中往取得金故有此名縣志又名觀音泉世傳其水¶
甘香目眵者洗之可明(已上/淳化)¶
涇水在長武縣北二十里通志自涇州入本境又東南¶
流入邠州界¶
<pb:KR2k0103_WYG_027-15a>¶
黒水河在長武縣南十五里元和郡縣志西魏廢帝以¶
縣南臨宜禄川因改縣名曰宜祿太平寰宇記宜禄川¶
一名芮水自涇州鶉觚縣界流入水經注云汭水東逕¶
宜禄川俗謂之宜禄水金史地理志宜禄縣有汭水縣¶
志後川河在縣南又南十里有前川河俱至靈臺縣流¶
入合而東流謂之黒水河經縣東四十里停口鎮合於¶
涇即宜祿水也¶
鴨兒溝水在長武縣北東北入涇通志即陶林溝宋陶¶
<pb:KR2k0103_WYG_027-15b>¶
穀故里¶
龍女泉在長武縣東北三十里通志俗傳為栁毅傳書¶
處(巳上/長武)¶
　　古蹟(宫闕/)¶
邠州上古合宫通志在淳化縣北五十里甘泉山漢書¶
地理志黄帝治萬國朝諸侯乃作合宫兼明廷布政於¶
甘泉史記封禪書黄帝接萬靈明廷明廷者甘泉也¶
秦林光宫雍勝畧秦時宫也故基在甘泉山上三輔黄¶
<pb:KR2k0103_WYG_027-16a>¶
圖林光宫縦廣各五里在雲陽縣界關中記林光宫一¶
曰甘泉宫秦起在今池陽縣西北故甘泉縣甘泉山上¶
周迴十餘里¶
漢甘泉宫雍勝畧在淳化縣甘泉山上漢書郊祀志齊¶
人李少翁言上即欲與神通宫室被服非象神物不至¶
迺作甘泉宫中為臺畫天地泰一諸鬼神而置祭具以¶
致天神闗輔記甘泉宫一曰雲陽宫周十九里二百二¶
十步有宫十三臺十一武帝常以五月避暑於此八月¶
<pb:KR2k0103_WYG_027-16b>¶
乃還有銅人二枚在門外三輔黄圖甘泉宫苑縁山谷¶
行至雲陽三百八十里西入扶風凡周回五百四十里¶
雍録甘泉宫在雲陽縣磨石嶺上長安志曰磨石嶺山¶
有甘泉十道志曰甘泉出石鼓西原漢甘泉宫山上即¶
秦林光宫旁也此取石鼓甘泉以名者也秦之林光至¶
漢猶存漢武元封二年始即磨盤嶺秦宫之側為宫是¶
為漢甘泉矣孟康注郊祀志曰甘泉一名林光師古曰¶
漢於秦林光旁起甘泉宫非一名也師古説是也元封¶
<pb:KR2k0103_WYG_027-17a>¶
二年以前史之所記文景皆嘗臨幸甘泉不曰甘泉有¶
宫可幸當是秦之林光逺在磨盤嶺上不燼於火而可¶
用也武帝雖别剏甘泉一宫而秦之林光如故則謂甘¶
泉宫在林光宫旁者是也長安志雲陽宫記曰甘泉宫¶
北有槐樹今謂之玉槐根榦盤峙二三百年朩也耆舊¶
相傳咸以為此樹即揚雄甘泉賦所謂玉樹青蔥者也¶
淳化縣志甘泉宫在甘泉山上今其地尚餘瓦甓作流¶
水紋瓦頭有篆字　熛闕甘泉賦前熛闕晉灼曰熛闕¶
<pb:KR2k0103_WYG_027-17b>¶
赤色之闕南方之帝曰赤熛　雍門晉灼曰雍門正在¶
熛闕之内也　前殿漢官儀注武帝於甘泉宫更置前¶
殿始廣諸宫室有芝生甘泉殿邊房漢舊儀芝有九莖¶
金色緑葉珠實夜有光乃作芝房之歌甘泉賦前殿崔¶
巍兮和氏玲瓏　紫殿三輔黄圖漢武帝起紫殿雕文¶
刻鏤以玉飾之成帝永始四年行幸甘泉郊泰畤神光¶
降於紫殿西京雜記武帝設雲帳雲幄雲幙於甘泉紫¶
殿世為三雲殿　秦畤殿漢書宣帝本紀元康四年三¶
<pb:KR2k0103_WYG_027-18a>¶
月詔曰迺者神爵五采以萬數集甘泉泰畤殿中及上¶
林苑　通天臺漢書武帝紀元封二年夏四月作甘泉¶
通天臺師古曰言此臺髙上通於天也漢&KR0199;儀曰髙三十¶
丈漢武故事通天臺去地百餘丈望雲雨悉在其下去¶
長安三百里望見長安城黄帝以來祭天圓丘處武帝¶
祭太一上通天臺舞八嵗童女三百人置祠祀招仙人¶
祭太一令人升通天臺以候天神天神既下祭所若大¶
流星乃舉烽火而就竹宫望拜上有承露仙人掌擎玉¶
<pb:KR2k0103_WYG_027-18b>¶
杯承雲表之露甘泉賦乃望通天之繹繹直嶢嶢以造¶
天三輔黄圗通天臺元鳳間自毁椽桷化為龍鳳從風¶
雨飛去亦曰候神臺又曰望仙臺　望風臺洞㝠記太¶
初二年起甘泉望風臺臺上得白珠如花一枝帝以錦¶
盖覆之如照月矣因名照月珠　益夀館延夀館漢書¶
郊祀志公孫卿言仙人好樓居於是上令長安則作飛¶
亷桂館甘泉則作益夀延夀館使卿持節設具而候神¶
人　明光宫三輔黄圖武帝求仙起明光宫(謹按雍録/漢有明光)¶
<pb:KR2k0103_WYG_027-19a>¶
(宫三一在北宫與長安相連一在甘泉宫中一/為尚書奏事之地黄圖於今係之甘泉今從之)¶
居室史記衛青傳青嘗從入甘泉居室正義居室署名¶
武帝改曰保室灌夫繫居室是也　竹宫三輔黄圖甘¶
泉祠宫也以竹為宫天子居中漢舊儀云竹宫去壇三¶
里　招仙閣洞㝠記元鼎元年起招仙閣於甘泉宫西¶
　昆明池雲波殿述異記甘泉宫南昆明池中有靈波¶
殿皆以桂為柱風來自香　髙光宫長安志甘泉宫有¶
髙光宫甘泉賦覽樛流於髙光服䖍曰髙光宫名也樛流¶
<pb:KR2k0103_WYG_027-19b>¶
曲折也　通靈臺漢武内傳鈎弋夫人既殞香聞十¶
餘里帝疑其非常人也乃起通靈臺於甘泉常有一青¶
鳥集臺上往來　木園漢魏宫志甘泉宫有木園武帝¶
時園也今俗呼為仙草園　夀宫漢書郊祀志武帝幸¶
甘泉置夀宫　洪厓宫旁皇觀儲胥觀弩阹宫俱在甘¶
泉宫見長安志　迎風館見漢書　石闕觀鳷鵲觀露¶
寒觀在甘泉宫外見甘泉賦　諸侯邸雍勝畧故基在¶
甘泉山史記封禪書方士多言古帝王都甘泉者其後¶
<pb:KR2k0103_WYG_027-20a>¶
天子又朝諸侯甘泉有諸侯邸(漢揚雄甘泉賦孝成帝時/客有薦雄文似相如者上)¶
(方郊祀甘泉泰畤汾陰后土以求繼嗣召雄待詔承明之/庭正月從上甘泉還奏甘泉賦以風其辭曰惟漢十世將)¶
(郊上元定泰畤雍神休尊明號同符三皇錄功五帝䘏嗣/錫羨拓迹開統於是乃命羣僚歴吉日協靈辰星陳而)¶
(天行詔招摇與太陰兮伏鉤陳使當兵屬堪輿以壁壘/兮捎夔魅而抶獝狂八神奔而警蹕兮振殷轔而軍裝)¶
(&KR0214;尤之倫帶干将而秉玉戚兮飛蒙茸而走陸梁齊總/總以撙搏其相膠轕兮猋駭雲迅奮以方攘駢羅列布)¶
(鱗以雜㳫兮柴虒参差魚頡而鳥胻翕赫曶霍霧集而/䝉合兮半&KR0262;昭爛粲以成章於是乗輿迺登夫鳳皇兮)¶
(而翳華芝駟蒼螭兮六素蚪蠖畧蕤綏灕虖襂纚帥爾/陰閉霅然陽開騰清霄而軼浮景兮夫何&KR1157;旐郅偈之)¶
(旖旎也流星旄以電囑兮咸翠葢而鸞旗敦萬騎於中/營兮方玉車之千乗聲駢隱以陸離兮輕先疾雷而馺)¶
<pb:KR2k0103_WYG_027-20b>¶
(遺風凌髙衍之嵱嵷兮超紆譎之清澄登椽欒而羾天/門兮馳閶闔而入凌兢是時未轃夫甘泉也迺望通天)¶
(之繹繹下隂潛以惨廪兮上洪紛而相錯直嶢嶢以造/天兮厥髙慶而不可乎彌度平原唐其壇曼兮列新雉)¶
(於林薄攢并閭與芨葀兮紛被麗其亡鄂崇丘陵之駊/騀兮深溝嶔巖而為谷&KR0616;&KR0616;離宫般以相爥兮封巒石)¶
(關施靡乎延屬於是大厦雲譎波詭摧嗺而成觀仰撟/首以髙視兮目㝠眴而亡見正劉濫以宏惝兮指東西)¶
(之漫漫徒徊徊以徨徨兮魂眇眇而昏亂據軨軒而周/流兮忽坱圠而亡垠翠玉樹之青蔥兮璧馬犀之瞵㻞)¶
(金人仡仡其承鍾虡兮嵌巖巖其龍鱗揚光曜之燎爥/兮垂景炎之炘炘配帝居之縣圃兮象泰壹之威神洪)¶
(臺崛其獨出兮㮹北極之嶟嶟列宿迺施於上榮兮日/月纔經於柍桭雷鬰律於巖窔兮電儵忽於牆藩鬼魅)¶
(不能自逮兮半長途而下顛歴倒景而絶飛梁兮浮蠛/蠓而撇天左欃槍而右元𠖇兮前熛𨶔而後應門蔭西)¶
<pb:KR2k0103_WYG_027-21a>¶
(海與幽都兮涌醴汨以生川蛟龍連蜷於東厓兮白虎/敦圉乎崑崙覽樛流於髙光兮溶方皇於西清前殿崔)¶
(巍兮和氏玲瓏抗浮柱之飛榱兮神莫莫而扶傾閌閬/閬其寥廓兮伊紫宫之崢嶸駢交錯而曼衍兮㟎㟸隗)¶
(乎其相嬰乗雲閣而上下兮紛䝉籠以棍成曳紅采之/流離兮颺翠氣之宛延襲琁室與傾宫兮若登髙眇逺)¶
(亡國肅乎臨淵回焱肆其碭駭兮翍桂椒而鬰栘楊香/芬茀以穹隆兮擊薄櫨而将榮薌呹肹以棍批兮聲駍)¶
(隱歴鍾排玉户而颺金鋪兮發蘭&KR0525;與□藭惟弸彋其/拂泊兮稍暗暗而靚深隂陽凊濁穆羽相和兮若夔牙)¶
(之調琴般倕棄其剞劂兮王爾投其鉤繩雖方征僑與/偓佺兮猶彷彿其若夢於是事變物化目駭耳回盖天)¶
(子穆然珍臺間館琔題玉英蜵蜎蠖&KR0500;之中惟夫所以/澄心清魂儲精垂恩感動天地逆釐三神者迺搜逑索)¶
(偶臯伊之徒冠倫魁能函甘棠之恵挾東征之意相與/齊乎陽靈之宫靡薜荔而為席兮折瓊枝以為芳吸清)¶
<pb:KR2k0103_WYG_027-21b>¶
(雲之流瑕兮飲若木之露英集乎禮神之囿登乎頌祇/之堂建光燿之長旓兮昭華覆之威威攀璇璣而下視)¶
(兮行逰目乎三危陳衆車於東阬兮肆玉軑而下馳漂/龍淵而還九垠兮窺地底而上回風漎漎而扶轄兮鸞)¶
(鳯紛其銜㽔梁弱水之濎濙兮躡不周之逶蛇想西王/母欣然而上夀兮屏玉女而却宓妃玉女亡所眺其清)¶
(矑兮宓妃曾不得施其蛾眉方攬道徳之精剛兮侔神/明與之為資於是欽柴宗祈燎薰皇天臯摇泰一舉洪)¶
(頣樹靈旗樵蒸昆上配藜四施東爥滄海西耀流沙北/熿幽都南煬丹厓元瓚觩䚧秬鬯泔淡肹蠁豐融懿懿)¶
(芬芬炎感黄龍兮熛訛碩麟選巫咸兮叫帝閽開天庭兮/延羣神儐暗藹兮降清壇瑞穰穰兮委如山於是事畢)¶
(功宏迴車而歸度三巒兮偈□黎天開决兮地垠開八/荒協兮萬國諧登長平兮雷鼓&KR1323;天聲起兮勇士厲雲)¶
(飛揚兮雨滂沛於胥徳兮麗萬世亂曰崇崇圜丘隆隱/天兮登降峛崺單埢垣兮增宫㠁差駢嵳峩兮岭嶸嶙)¶
<pb:KR2k0103_WYG_027-22a>¶
(峋洞無厓兮上天之縡杳旭卉兮聖皇穆穆信厥對兮/徠祗郊禋神所依兮徘徊招摇靈迉迡兮光輝眩燿降)¶
(厥福兮子子孫/孫長無極兮)¶
棠梨宫三輔黄圖在甘泉苑垣外雲陽南三十里¶
師得宫漢書注師古曰師得宫在雲陽界¶
　　古蹟(苑囿附/第宅)¶
漢昭祥苑洞㝠記在甘泉宫西周回四十里萬國獻異¶
物皆集此中¶
梨園通志即今淳化縣城雲陽宫記車箱坂下有梨園¶
<pb:KR2k0103_WYG_027-22b>¶
漢武帝築大一頃樹數百株青翠繁宻望之如車葢¶
後漢第五倫宅通志在三水縣東歸義鄉蒲東社邠州¶
志云東漢賜田宅三十六所此其一也¶
隋牛宏故居通志邠州西南六十里宜祿舊縣東進賢¶
里吏部尚書牛宏故居也俗呼相莊¶
唐丰川府一統志在三水縣北唐書地理志云邠州有¶
公劉蜯川等府按三水縣志有丰川府葢即蜯川之訛¶
宋眉夀堂一統志在州西北隅范仲淹知邠州時建通¶
<pb:KR2k0103_WYG_027-23a>¶
志堂臨西湖湖上有古豳亭俯觀湖水波濤湧起一州¶
之偉觀也¶
吏隱堂一統志在淳化縣宣和七年縣令張安祖建有¶
碑¶
　　古蹟(祠宇/)¶
周姜嫄祠通志在邠州南門外唐節度使張憲甫建金¶
石文字記唐姜嫄公劉新廟碑今存¶
公劉祠通志在邠州東八十里杜陵村¶
<pb:KR2k0103_WYG_027-23b>¶
太王祠一統志在姜嫄祠左¶
秦扶蘇廟一統志在三水縣東石門山相傳扶蘇沒於¶
此故立廟祀之¶
漢武帝廟一統志在淳化縣西北故甘泉宫¶
唐慶夀寺一統志在邠州西二十里唐建有佛像坐石¶
巖下髙十餘丈俗名大佛寺¶
寳塔寺一統志在三水縣東門外唐建有塔髙十五丈¶
七級八甬二十四窻甃砌甚工¶
<pb:KR2k0103_WYG_027-24a>¶
昭仁寺一統志在長武縣治東元和郡縣志寺在宜禄¶
縣西十步淺水原上太宗平薛仁杲詔於此置寺碑文¶
諫議大夫朱子奢之辭也¶
宋范文正公祠一統志在邠州治東祀范仲淹¶
凈土天王祠通志在三水縣南三十里淳化三年勅建¶
碣記出自御製¶
金顯應禪院通志在邠州西門外不百武舊名昔照中¶
有碑乃正隆間儈所撰記¶
<pb:KR2k0103_WYG_027-24b>¶
　　古蹟(郊邑/)¶
上古履跡坪雍勝略在邠州城南門外相傳為姜嫄出¶
祀郊禖履巨人跡於此¶
隘巷雍勝略在邠州治南相傳生后稷之所詩曰誕置¶
之隘巷牛羊腓字之¶
狼乳溝通志在邠州南俗傳即平林寒冰之地¶
商古公城雍勝略在邠州南山上與今州城相連¶
飛雲洞三水縣志在縣東二十里中嶺之下即古公時¶
<pb:KR2k0103_WYG_027-25a>¶
之陶復陶穴陶復則土而陶穴則石也峭壁危崖不可¶
攀躋元御史僧格錫哩守此明徐達遣兵逼之勢窮不¶
屈與妻俱投崖下死焉¶
公劉墓通志在邠州東八十里墓長三里許北枕山谷¶
南控涇水¶
漢公孫莊通志在邠州西南二十里漢公孫賀故宅今¶
謂之孫村州册賀墓亦在焉(謹按關中陵墓志/慶陽府亦有賀墓)¶
石門關通志在三水縣東六十里石門山兩山夾立勢¶
<pb:KR2k0103_WYG_027-25b>¶
極髙峻為西北要害亦名堯門漢更名石闗為邠之鎮¶
以漢武於此立闗而名也縣冊闗外為耀州淳化宜君¶
同官四州縣之地明置石門關甃石為城設廵司今裁¶
龍尾墪通志在淳化縣漢元封中大秦國貢花蹄牛善¶
走多力武帝令輦銅石起望仙宫牛跡在石上皆蓮花¶
形輦得異石長十丈髙三丈立於望仙宫名龍鏟石武¶
帝末石自䧟入地尾出於石上後人呼為龍尾墪¶
涼武地通志在淳化縣北五十里漢武帝避暑處¶
<pb:KR2k0103_WYG_027-26a>¶
聖人橋通志在淳化縣東南二十八里跨米倉溝入冶¶
谷河處相傳漢武帝遊甘泉時故道明嘉靖中重修延¶
袤百尺改名聖濟橋¶
永安橋通志在淳化縣北門外里許相傳漢昭帝築以¶
通雲陵¶
鉤弋夫人墓通志在淳化縣北三十里三輔黄圖雲陵¶
在甘泉宫南今人呼為女陵括地志陵在雲陽縣西北¶
五十里長安志在漢雲陵城南¶
<pb:KR2k0103_WYG_027-26b>¶
晉新平城邠州志即今州城晉書載記太元十年姚萇¶
攻新平太守苖輔固守初石季龍末清河崔峻為新平¶
相為郡人所殺堅禁錮新平人缺其城角以恥之新平¶
人深以為慙故相率拒萇以立忠義¶
八王城一統志在三水縣東北唐川中流秦姚泓時故¶
城也舊址猶存¶
髙墌城一統志在長武縣北唐武徳初薛舉冦涇州進¶
逼髙墌劉文静等陳於髙墌西南舉潜師掩其後文静¶
<pb:KR2k0103_WYG_027-27a>¶
敗於淺水原舉遂拔髙墌既而秦王敗薛仁杲於髙墌¶
追至涇州唐書地理志定平縣有髙墌城元和郡縣志¶
故城在宜禄縣北五里太平寰宇記謂即淺水城大統¶
十四年廢未知何據¶
苻堅墓一統志在邠州西南元和郡縣志在新平縣東¶
南二十里(謹按新平故城即/州治東字疑悮)¶
唐職田鎮通志在三水縣東北三十里廣徳初縣嘗治¶
此鎮城周三里相傳尉遲敬徳務農處廟址存焉¶
<pb:KR2k0103_WYG_027-27b>¶
侯君集墓通志在三水縣東北雞阜山¶
宋陶穀墓通志在邠州西三里¶
范祥墓通志在三水縣太慈村祥官置制使子侍郎育¶
祔二冡相望舊碑巋然¶
張確墓通志在長武縣南二十里宣和七年確官隆徳¶
知府死金難贈述古殿學士¶
金白𩦸鎮通志在邠州西北五十里九域志新平縣有¶
白𩦸鎮州志今名白吉橋¶
<pb:KR2k0103_WYG_027-28a>¶
　　　雙槐堡通志在三水縣西五十步四面懸崖碧流東¶
　　　繞下有古槐一根二幹故名元末李思齊等據此¶
　　　元廣濟橋通志在邠州東門外南河上即皇澗水橋久¶
　　　圮民病於涉嘉靖三十二年重築¶
　　　暗橋通志在三水縣北三十里跨支唐川上兩旁懸崖¶
　　　中通道路嘉靖二十七年建鐵門一重險固可守¶
　　　冉店鎮通志在長武縣東二十里其地深溝巨壑中道¶
　　　僅容一車眀總制楊一清移宜禄鎮廵司於此後又徙¶
<pb:KR2k0103_WYG_027-28b>¶
　　　於窰店¶
　　本朝劉偁墓通志在三水縣西蒲泉舍偁滇南總兵水西¶
　　　之難戰歿康熙十年¶
賜祭葬建塋立碑以旌忠節¶
　¶
　¶
　¶
　　　　闗中勝蹟圖志卷二十七¶
