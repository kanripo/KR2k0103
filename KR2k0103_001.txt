# -*- mode: mandoku-view; -*-
#+TITLE: 關中勝蹟圖志
#+DATE: 2015-08-24 22:45:38.142073
#+PROPERTY: ID KR2k0103
#+PROPERTY: BASEEDITION WYG    
#+PROPERTY: JUAN 卷一
<pb:KR2k0103_WYG_001-1a>¶
欽定四庫全書¶
　闗中勝蹟圖志巻一¶
　　　　　　　　　　　陜西巡撫(臣/)畢沅撰¶
　　地理¶
陜西省禹貢黒水西河惟雍州(孔安國傳西距黒水東/據河龍門之河在冀州)¶
(西故曰西河州謹按今陜西地惟漢中/府興安州商  為古梁州域餘皆屬雍)一統志周為王¶
畿東遷後屬秦其東境分屬晉戰國時秦都咸陽其東¶
北境屬魏南境屬楚秦始皇并天下以京師為内史兼¶
<pb:KR2k0103_WYG_001-1b>¶
置上郡漢中等郡漢元年項羽以漢中為漢國分秦地¶
為雍塞翟三國高帝都長安初置渭南河上中地郡九¶
年復為内史景帝分置左右内史武帝改内史置京兆¶
尹左馮翊右扶風是為三輔置司隸校尉統之又以上¶
郡朔方(元朔二/年置)西河(元朔四/年置)等郡屬并州漢中郡屬益¶
州後漢光武遷都雒陽以三輔屬司隸諸郡分屬并益¶
州如故建安十八年罷司隸置雍州三國屬魏仍曰雍¶
州其漢中郡屬漢後屬魏分置梁州晉仍曰雍梁二州¶
<pb:KR2k0103_WYG_001-2a>¶
(晉初於長安置雍州統京兆馮翊扶風安定北地始平/新平七郡梁州治漢中所領郡皆在今四川界魏興郡)¶
(則屬/荆州)建興元年復都長安尋皆陷(建興二年李雄陷漢/中四年劉曜陷長安)¶
(太興二年曜自平陽徙都長安改號趙咸和四年石勒/克長安永和六年苻堅據關中為前秦十一年姚萇據)¶
(長安為後秦義熙十三年劉裕滅/姚秦十四年夏赫連勃勃陷長安)後魏神䴥三年平關¶
中仍為雍州後分置洛岐華夏北華等州正始間分置¶
東益東夏南岐東梁及東秦北雍東雍諸州西魏徙都¶
長安州名更易不常復增置綏丹洋三州後周武帝保¶
定三年增置銀州隋開皇二年建新都三年廢郡存州¶
<pb:KR2k0103_WYG_001-2b>¶
大業初改雍州為京兆尹又改諸州為馮翊(本西魏廢/帝所置同)¶
(州/)扶風(本岐/州)上郡(本鄜/州)雕隂(本綏/州)延安(本延/州)朔方(本夏/州)¶
榆林(本勝州隋開/皇二十年置)漢川(本梁/州)西城(本金/州)河池(本鳯/州)順政¶
(本興/州)上洛(本洛州後/周改商州)等郡唐仍隋都復改諸郡為州貞¶
觀元年分置關内及山南道(關内道治京兆府領鳯翔/府華同商邠隴鄜坊丹延)¶
(鹽夏綏銀宥麟勝等州唐末李茂貞又增置乾耀鼎翟/等州山南道開元二十一年又於山南分東西二道)¶
後又分置鳯翔邠寧夏州山南西道諸節度使唐末廢¶
都五代因之(乾耀邠岐隴鄜坊丹延九州初屬岐鳯州/屬岐亦屬蜀金州初屬蜀後皆屬唐梁洋)¶
<pb:KR2k0103_WYG_001-3a>¶
　(二州屬/前後蜀)宋初曰陜西路熙寧五年分為永興軍路兼屬¶
　秦鳯利州京西河東四路(宋史地理志慶厯元年分陜/西沿邊為秦鳯涇原環慶鄜)¶
　(延四路熙寧五年以熙河洮岷州通逺軍為一路又以/熙河等五州軍為一路通舊鄜延等五路後分永興保)¶
　(安軍等為永興軍路秦階隴鳯等為秦鳯路並置轉運/使仍以永興鄜延環慶秦鳯涇原熙河分六路各置經)¶
　(略安撫司永興軍路領京兆延安府同華耀邠鄜商坊/丹等州其後又增銀州醴州及綏徳清平等軍其鳯翔)¶
　(府隴鳯二州屬秦鳯路興元府洋興二州屬利/州路金州屬京西路麟府豐三州屬河東路)南渡後¶
　陜西地入於金分為京兆鳯翔鄜延等路(京兆府路本/宋永興軍路)¶
　(皇統二年改名鳯翔路本宋秦鳯路大定二十七年改/名鄜延路治延安府又以邠州分屬慶原路其興元府)¶
<pb:KR2k0103_WYG_001-3b>¶
　(金洋鳯沔等州則/仍屬宋利州路)元中統三年立陜西四川行省治京¶
　兆至元二十三年改為陜西等處行中書省明初仍立¶
　陜西行省洪武九年改置陜西等處承宣布政使司(有/左)¶
　(右二使並治西安府共領八府一州/又置陜西都指揮使司統諸衛所)¶
本朝初因明之舊康熙二年移右布政使治甘肅左布政¶
　使仍治西安領西安延安鳳翔漢中四府興安一州陜¶
　甘始分雍正三年升西安府之商同華耀乾邠六州延¶
　安府之鄜綏徳葭三州直隸陜西布政司九年又改榆¶
<pb:KR2k0103_WYG_001-4a>¶
　林衞為府十三年復改同州為府華州屬焉耀州改屬¶
　西安乾隆元年葭州改屬榆林今領府六(西安同州鳳/翔漢中延安)¶
　(榆/林)直隸州六(興安商乾/邠鄜綏徳)州縣七十有八(詳見/各府)¶
　西安府釋名通志本元西安路明因其義改為府沿革¶
　一統志自府治至¶
京師二千六百五十里禹貢雍州之域周武王都此為鎬¶
　京東遷後屬秦為都邑(史記秦本紀徳公初居雍獻公/徙治櫟陽孝公作咸陽徙都之)¶
　始皇置内史漢元年項羽分置雍塞二國(章邯為雍王/王咸陽以西)¶
<pb:KR2k0103_WYG_001-4b>¶
　(司馬欣為塞王王咸陽以/東至河及翟國為三秦)尋併於漢二年改為渭南河¶
　上中地三郡(渭南即京兆河上即左馮翊皆/塞國地中地即右扶風雍國地)五年定都¶
　於此九年罷郡復為内史景帝二年分置左右内史(此/為)¶
　(左内/史)武帝太初元年改右内史為京兆尹左内史為左¶
　馮翊主爵都尉為右扶風謂之三輔後漢遷都洛陽置¶
　雍州於此尋罷晉初仍置雍州建興後歴為劉聰石勒¶
　苻健姚萇赫連勃勃所據後魏亦曰雍州京兆郡(時郡/移治)¶
　(霸/城)永熙三年遷都於此是為西魏隋開皇二年建新都¶
<pb:KR2k0103_WYG_001-5a>¶
　三年罷京兆尹復置雍州大業三年復故唐仍隋都武¶
　徳元年又改郡曰雍州貞觀元年為關内道治開元元¶
　年改曰京兆府二十一年置京畿採訪使(唐書地理志/唐仍隋都初)¶
　(曰京城天寳元年曰西京至徳二載曰中/京上元二年復曰西京代宗元年曰上都)天祐初遷都¶
　洛置佑國軍節度使於此五代梁改為大安府改軍曰¶
　永平後唐復為西京京兆府晉罷京置晉昌軍漢改永¶
　興軍周因之宋復曰京兆府永興軍節度為陜西路治¶
　熙寧後為永興軍路治金皇統二年置總管府為京兆¶
<pb:KR2k0103_WYG_001-5b>¶
　府路治元初亦曰京兆府中統三年置陜西四川行省¶
　治此至元十六年改京兆府為安西路總管府二十三¶
　年改陜西行省皇慶元年改為奉元路明洪武元年改¶
　曰西安府為陜西布政使司治¶
本朝因之今領縣十五曰長安咸寧咸陽興平臨潼髙陵¶
　鄠藍田涇陽三原盩厔渭南富平醴泉同官州一曰耀州¶
　府城通志即隋唐京城舊址隋文帝厭長安制小召髙¶
　熲等創建新都其地在漢故城東南南直終南子¶
<pb:KR2k0103_WYG_001-6a>¶
　午谷北枕龍首山以據渭水東臨灞滻唐永徽五年築¶
　羅城天佑元年匡國軍節度使韓建改築約其制謂之¶
　新城宋金元因之明洪武初增修周四十里門四東曰¶
　長樂西曰安定南曰永寧北曰安逺十七年建鐘鼓二¶
　樓於城内東西相距半里許¶
　滿城通志在府城内東北隅西界鐘樓¶
本朝順治六年即故明秦藩城改築門五¶
　長安縣釋名三輔黄圖長安本秦鄉名史記始皇本紀¶
<pb:KR2k0103_WYG_001-6b>¶
　王弟長安君成蟜漢書楚懐王封項羽為長安侯因以¶
　名縣沿革一統志附郭漢高帝五年定都於此置長安¶
　縣為京兆尹治王莽改曰常安後漢復舊晉為京兆郡¶
　治後魏以後因之唐為京兆府治乾封初分置乾封縣¶
　長安二年復併入焉五代梁改曰大安後唐復舊宋金¶
　因之元為奉元路治明為西安府治¶
本朝因之¶
　咸寧縣釋名名為天寳初改取萬國咸寧之意沿革一¶
<pb:KR2k0103_WYG_001-7a>¶
　統志附郭本周杜伯國漢置霸陵杜陵等縣屬京兆尹¶
　晉改霸陵曰霸城杜陵曰杜縣屬京兆郡後魏以霸城¶
　為京兆郡治改杜縣為杜城屬焉後周明帝二年分置¶
　萬年縣與長安並治京城建徳二年省霸城杜城二縣¶
　入之隋開皇三年改曰大興為京兆郡治唐武徳初復¶
　曰萬年天寳七載改為咸寧縣乾元二年復曰萬年五¶
　代梁改曰大年後唐復曰萬年宋仍為京兆府治宣和¶
　七年改曰樊川金又改曰咸寧泰和四年廢入長安尋¶
<pb:KR2k0103_WYG_001-7b>¶
　復置元為奉元路治明為西安府治¶
本朝因之¶
　咸陽縣釋名三秦記咸陽秦所都在九嵕山南渭水北¶
　山水俱陽故名咸陽(元和郡縣志山南曰陽水北亦謂/之陽縣在北山之陽渭水之北)¶
　沿革一統志治在府西少北五十里秦置縣漢高帝元¶
　年更名新城七年罷屬長安元鼎三年更名渭城屬右¶
　扶風晉咸和中後趙置石安縣苻秦兼置咸陽郡後魏¶
　移郡於涇水北以縣屬之隋廢入涇陽縣唐武徳元年¶
<pb:KR2k0103_WYG_001-8a>¶
　復置咸陽縣屬雍州五代宋金因之元屬奉元路明屬¶
　西安府¶
本朝因之　縣城通志舊在杜郵館西明洪武四年遷今¶
　治南濱渭河周九里有竒門五¶
　興平縣釋名唐至徳初置興平軍於此尋改為縣即以¶
　名之沿革一統志治在府西一百里周犬邱邑秦曰廢¶
　邱漢為槐里茂陵平陵三縣地俱屬右扶風後漢以槐¶
　里為右扶風治三國魏黄初中改平陵曰始平晉初併¶
<pb:KR2k0103_WYG_001-8b>¶
　茂陵入始平於槐里置始平郡後魏太平真君中郡廢¶
　二縣俱屬扶風郡西魏以始平為郡治隋省槐里以始¶
　平縣屬京兆郡唐天授二年改屬稷州大足元年還屬¶
　雍州景龍四年改曰金城至徳二載改為興平貞元中¶
　嘗以神策軍屯此曰興平鎮五代宋屬京兆府金因之¶
　元屬奉元路明屬西安府¶
本朝因之　縣城通志隋大業九年築周七里有竒門四¶
　臨潼縣釋名方輿紀要以縣有臨潼水故名沿革一統¶
<pb:KR2k0103_WYG_001-9a>¶
　志治在府東五十里周為驪戎國秦為驪邑漢高帝七¶
　年置新豐縣屬京兆尹晉屬京兆郡隋初屬雍州大業¶
　初屬京兆郡唐初仍屬雍州垂拱二年改為慶山縣天¶
　授二年屬鴻州大足元年還屬雍州神龍元年復曰新¶
　豐天寳三載析置㑹昌縣七載省新豐改㑹昌曰昭應¶
　五代因之宋大中祥符八年避昭應宫名改曰臨潼屬¶
　京兆府金因之元屬奉元路明屬西安府¶
本朝因之　縣城通志唐天寳六載建明洪武初增築周¶
<pb:KR2k0103_WYG_001-9b>¶
　四里門四¶
　高陵縣釋名史記秦昭王封弟高陵君郭子章云南有¶
　奉政原高四五丈名所由昉也沿革一統志治在府東¶
　北七十里秦孝公置縣漢屬左馮翊三國魏改曰高陸¶
　屬京兆郡晉因之尋復舊後魏熙平中復為高陸隋大¶
　業二年復曰高陵屬京兆郡唐天授二年屬鴻州大足¶
　元年還屬雍州五代宋金因之元屬奉元路明屬西安¶
　府¶
<pb:KR2k0103_WYG_001-10a>¶
本朝因之　縣城通志隋大業七年建明景泰元年增築¶
　周四里有竒門四¶
　鄠縣釋名長安志本夏之扈國也秦改為□姚察漢書¶
　訓纂扈□一也古今字耳沿革一統志治在府西南七¶
　十里本夏時扈國漢置鄠縣屬右扶風晉屬始平郡後¶
　魏太平真君七年改屬京兆郡唐屬京兆府五代宋金¶
　因之元屬奉元路明屬西安府¶
本朝因之　縣城通志隋大業十年建周六里有竒門四¶
<pb:KR2k0103_WYG_001-10b>¶
　藍田縣釋名長安志秦孝公置周禮玉之美者曰藍三¶
　秦記縣出美玉故名沿革一統志治在府東南九十里¶
　秦置縣漢屬京兆尹晉屬京兆郡後魏太平真君七年¶
　併入霸城縣太和十一年復置仍屬京兆郡周閔帝於¶
　縣置藍田郡武帝時省隋仍屬京兆郡唐屬京兆府五¶
　代宋金因之元屬奉元路明屬西安府¶
本朝因之　縣城通志本名嶢栁城亦名青泥城晉桓温¶
　伐苻健遣京兆太守薛珍擊青泥破之即此周四里有¶
<pb:KR2k0103_WYG_001-11a>¶
　竒門四¶
　涇陽縣釋名史記秦昭王弟悝封涇陽君苻秦置縣葢¶
　以涇水在縣之南也沿革一統志治在府西北七十里¶
　漢惠帝四年置池陽縣屬左馮翊晉初為扶風郡治苻¶
　秦又析置涇陽縣後魏徙咸陽郡治池陽以涇陽屬焉¶
　後周廢池陽縣隋開皇初郡廢以涇陽縣屬雍州唐天¶
　授二年改屬鼎州大足元年還屬雍州五代宋因之金¶
　屬京兆府元至元二年併入高陵三年復置屬奉元路¶
<pb:KR2k0103_WYG_001-11b>¶
　明屬西安府¶
本朝因之　縣城通志秦苻堅創建元至正二十七年修¶
　築周五里有竒門四¶
　三原縣釋名長安志前秦苻堅於嶻櫱山置三原䕶軍¶
　以其地南有酆原西有孟侯原北有白鹿原是為三原¶
　因以名縣沿革一統志治在府北九十里漢池陽縣地¶
　後魏太平真君七年置三原縣屬北地郡永安元年於¶
　縣置建忠郡後周建徳初郡廢隋屬京兆郡唐武徳四¶
<pb:KR2k0103_WYG_001-12a>¶
　年改曰池陽六年改曰華池仍分置三原縣屬北泉州¶
　貞觀元年省三原縣改華池曰三原屬雍州天授二年¶
　屬鼎州大足元年還屬雍州五代唐屬耀州宋金元因¶
　之明改屬西安府¶
本朝因之　縣城通志縣本舊龍橋鎮元至元二十四年¶
　徙縣治於此築城周九里有竒門四水門二明初增築¶
　西郭門二嘉靖三十六年築北郭門四崇禎中增築東¶
　郭門二¶
<pb:KR2k0103_WYG_001-12b>¶
　盩厔縣釋名長安志漢舊縣也山曲曰盩水曲曰厔因¶
　以名之沿革一統志治在府西南一百六十里漢縣屬¶
　右扶風後漢省後魏復置屬扶風郡後周置周南郡兼¶
　置恒州尋並廢隋屬京兆郡唐武徳三年屬稷州貞觀¶
　元年屬雍州天授二年又屬稷州大足元年還屬雍州¶
　天寳元年改曰宜夀至徳二載復故乾寧中改屬乾州¶
　天復初改屬鳳翔府五代及宋因之金貞祐四年陞為¶
　恒州元初州廢縣屬奉元路明屬西安府¶
<pb:KR2k0103_WYG_001-13a>¶
本朝因之　縣城通志本隋唐舊址周五里有竒門四¶
　渭南縣釋名通志縣名始前秦苻堅以在渭水之南也¶
　沿革一統志治在府東一百四十里漢新豐縣地苻秦¶
　置縣後魏孝明帝改置渭南郡及南新豐縣西魏廢帝¶
　二年又改縣曰渭南後周郡廢隋屬京兆郡唐武徳初¶
　改屬華州五年屬雍州天授二年於縣置鴻州大足元¶
　年鴻州廢還屬雍州五代周顯徳三年改屬華州宋熙¶
　寧六年省入鄭縣元豐元年復置仍屬華州金元因之¶
<pb:KR2k0103_WYG_001-13b>¶
　明萬厯中改屬西安府¶
本朝因之　縣城通志隋大業九年建元至正二十一年¶
　拓修周七里門四¶
　富平縣釋名長安志晉徙北地郡富平縣於懐徳城葢¶
　用其舊名也沿革一統志治在府東北一百二十里秦¶
　置頻陽縣漢屬左馮翊三國魏徙置富平縣於此屬北¶
　地郡頻陽仍屬馮翊郡後魏景明元年改頻陽置土門¶
　縣與富平俱屬北地郡西魏移北地治富平後周改曰¶
<pb:KR2k0103_WYG_001-14a>¶
　中華郡尋罷隋大業初廢土門入富平屬京兆郡義寧¶
　二年復置土門縣唐初二縣俱屬雍州貞觀十七年又¶
　廢土門縣咸亨二年復以故土門置美原縣天授二年¶
　二縣俱屬宜州大足元年還屬雍州天祐二年於美原¶
　縣置鼎州五代梁改裕州後唐廢裕州二縣俱屬耀州¶
　金廢富平縣入美原元省美原復置富平縣仍屬耀州¶
　明萬厯三十六年改屬西安府¶
本朝因之　縣城通志本名窰橋頭元末張良弼移縣治¶
<pb:KR2k0103_WYG_001-14b>¶
　於此明正統初築城周三里門四¶
　醴泉縣釋名元和郡縣志縣有後周醴泉宫隋因以為¶
　名沿革一統志治在府西北一百二十里秦谷口邑漢¶
　置谷口縣屬左馮翊後漢廢晉為池陽縣地後魏置寧¶
　夷縣屬咸陽郡西魏兼置寧夷郡後周改郡曰寧秦後¶
　廢隋開皇十八年改縣曰醴泉屬京兆郡唐武徳中省¶
　貞觀十年復置天授元年屬鼎州大足元年還屬雍州¶
　乾寧中改屬乾州五代後唐同光中還屬京兆宋政和¶
<pb:KR2k0103_WYG_001-15a>¶
　八年改屬醴州金屬乾州元因之明萬厯三十六年改¶
　屬西安府¶
本朝因之　縣城通志即古仲橋城元增築周二里許明¶
　成化四年拓外城六里有竒門五¶
　同官縣釋名元和郡縣志苻秦於銅官川置銅官䕶軍¶
　後魏改置銅官縣周作同沿革一統志治在府治北二¶
　百五十里漢祋祤縣地後魏太平真君七年置縣屬北¶
　地郡周曰同官隋屬京兆郡唐武徳初屬宜州貞觀十¶
<pb:KR2k0103_WYG_001-15b>¶
　七年屬雍州天授二年屬宜州大足元年改屬耀州宋¶
　金元明未改¶
國初因之雍正十三年耀州改隸西安府並縣屬焉　縣¶
　城通志後周建徳四年建明增修周四里門四¶
　耀州釋名通志郭子章云州東十五里有鑑山年豐則¶
　山中有光耀如鑑州以是名沿革一統志治在府治北¶
　一百八十里漢置祋祤縣屬左馮翊後漢初廢永元九¶
　年復置三國魏廢祋祤僑置泥陽縣兼置北地郡晉因¶
<pb:KR2k0103_WYG_001-16a>¶
　之後魏太平真君七年并泥陽入富平景明元年復置¶
　仍屬北地郡永熙元年兼置北雍州西魏廢帝三年改¶
　州曰宜州又改郡曰通川隋開皇三年郡廢六年改縣¶
　曰華原大業三年州廢縣屬京兆郡義寧二年於縣置¶
　宜君郡唐武徳初曰宜州貞觀十七年州廢屬雍州垂¶
　拱二年改縣曰永安天授二年又置宜州大足元年州¶
　廢還屬雍州神龍元年復曰華原天祐三年以縣置耀¶
　州(唐書方鎮表天祐三年置義/勝軍節度使領耀鼎二州)五代梁貞明元年改曰¶
<pb:KR2k0103_WYG_001-16b>¶
　崇州後唐同光二年復故(五代史職方考耀州屬岐為/義勝軍梁改静勝唐改順義)¶
　(周罷/軍)宋亦曰耀州華原郡屬永興路(宋史地理志開寳/五年為感義軍節)¶
　(度太平興國/初改感徳軍)金屬京兆府路元至元元年以州治華原¶
　縣省入屬奉元路明屬西安府¶
國初因之雍正三年陞為直隸州十三年復改屬西安府¶
　州城通志本華原縣元末遭兵燹城圮明景泰初重建¶
　周六里有竒門四¶
　　闗中勝蹟圖志巻一¶
